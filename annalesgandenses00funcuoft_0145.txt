1309 ANNALES GANDENSES 97

guen-abant, inter se condixerant legem servare talionis,
quam et diu servaverunt. Sed postquam comes Robertus
reversus est, voluit terram suam sub illis legibus tenere,
sub quibus eam tenuerunt sui progenitores. Et ideo partes
terre, tempore guerre, quasi rarissime inter se pugnabant.
Sed, abjecta lege per comitem, tam in villis quam in campis,
fiebant homicidia plurima et horrenda, a tempore, quo dic—
tus comes reversus est, usque ad tempus istud.

Circa medium mensis Martii, venit Robertus Nivernensis,
junior filius Roberti, de curia et parlamentis regis, ad villas
Yprensem‚ Gandensem et Brugensem, portans secum tran-
scriptum littere, formam pacis continentis, petens instan-
tissime ex parte regis et consiliariorum suorum et arbitro-
rum suorum, et etiam ex parte patris sui, quem Parisius
reliquerat, quod tam majores quam minores in dictam sor-
mam omnes unanimiter voluntarie consentirent, alioquin
hoc essent facturi inviti, multas magnas eis ingerens minas.
Consenserunt ergo in eam ad hoc majores et ditiores Gauden-
ses et Yprenses, et territoriorum suorum, et parvarum vil-
larum Flandrensium, et territorii Brugensis3 sed vulgus pro
majore parte tacuit et dissimulavit, volens videre, quem exi-
tum res haberet in villa Brugensi. Veniens autem Robertus
Nivernensis Brugas, et super aliis Brugenses alloquens,
inito consilio Brugenses dilationem septem vel octo dierum
de respondendo, quia negotium arduum erat, petierunt a
Roberto et obtinuerunt.

1309.

Anno Domini .M.CCC.IX.‚ seria quarta post dominicam
in Ramis Palmarum ¹, que seria quarta crastina fuit Annun-
tiationis Domini, Brugensibus convenientibus ad respon-
dendum Roberto Nivernensi, dissensio facta est inter COS.
Nam Liliardi, qui fere ornnes ibi, sicut in Gandavo, ad pro-

l. Le 26 mars 1309.

Fumea-Rumam, -—- Annales Gnmlenses.

